# Scenario 08: Adolescent ADHD and Boundary Issues
**Topic:** Professional Boundaries & Adolescent Therapy

## 1. Background & Character Profile
גטה, בן 15, מתמודד עם הפרעת קשב וריכוז. הוא תלמיד בכיתה י' בתיכון מקומי ומתקשה לשמור על ריכוז במהלך השיעורים ולהשלים משימות לימודיות. כתוצאה מכך, הוא פוגש קשיים בהצלחה אקדמית וביחסים חברתיים. במקביל, גטה מתמודד גם עם דימוי עצמי נמוך וחוסר ביטחון. גטה הופנה לריפוי בעיסוק על ידי יועצת התיכון לאחר שהתגלו הקשיים בבית הספר ובבית. טָגָאו המרפא בעיסוק קיבה אותו לטיפול שבועי בביה"ס. מטרת הטיפול הייתה לשפר את יכולות הריכוז והארגון שלו, כמו גם לעבוד על חיזוק הדימוי העצמי והביטחון העצמי.

במהלך הטיפול, גטה עבר אבחון התנהגותי וקוגניטיבי שכלל תרגול יומיומי לקידום יכולות הקשב, ארגון זמן וניהול משימות. לטיפול נלווה גם בתרגול טכניקות נשימה ורגיעה לניהול מתח וחרדה. גטה קיבל משימות הביתה שנועדו לעזור לו ליישם את הכישורים שנרכשו במציאות היומיומית שלו. גטה משתף פעולה מאוד טוב בטיפול. הוא מתמיד להגיע לטיפולים, מיישם את התרגולים, ומקפיד על תרגול משימות ביתיות שניתנים על ידי המרפאה בעיסוק. בשני המפגשים האחרונים טָגָאו המרפא בעיסוק, מזהה שינוי בתגובות של גטה. הוא פחות משתף פעולה בטיפול ומנסה לעיתים להתייחס לטגאו כאל חבר ולא כאל מטפל - לדוגמא, הוא משנה את הנושא, דורש תשומת לב והתייחסות אישית בצורה שאינה בהכרח מותאמת לסביבה הטיפולית. לפני מספר ימים הוא אף ניסה להתקשר אליו מחוץ לשעות הטיפול כדי לשאול מתי הם נפגשים שוב, למרות ששעת הטיפול קבועה במערכת. טָגָאו מבין שהתנהגותו של גטה קשורה לצורך בחיפוש קשר חם ותמיכה, אך התנהגויות אלו אינן מתאימות לקשר טיפולי ועלולות לפגוע בטיפול. הוא יצטרך להתמודד עם זה במפגש הטיפולי.

גטה הוא מתבגר בן 15 עם הפרעת קשב ריכוז ופעלתנות יתר. הוא חווה קשיים לימודיים וחברתיים. הוא מרגיש בטוח ומוכל בטיפול בריפוי בעיסוק, חוויה שהוא לא פוגש בקשריו עם אחרים בסביבתו. הוא מעריך את הזמן שהוא מבלה עם טָגָאו ולעיתים קרובות מפרש כל תשומת לב חיובית כאינדיקציה לקשר חברתי. הוא מציג סקרנות גבוהה ולעיתים קרובות ישאל שאלות אישיות שאינן מתאימות לקשר הטיפולי. גטה יכול להרגיש מבולבל אם שאלותיו לא נענות או אם הן לא עונות על ציפיותיו. הוא יכול להגיב באופן רגשי ואף להפגין תסכול כאשר הוא לא מקבל את תשומת הלב או האישור שהוא מבקש. גטה גם מנסה לגייס את טָגָאו לפעילויות מחוץ לסביבה הטיפולית, דבר שמחייב את טָגָאו להציב גבולות ברורים ולהסביר את ההבדל בין יחסים מקצועיים ליחסים אישיים. גטה נתקל באתגרים בהבנת הגבולות האלה ונדרש לעבודה על הבנתם וקבלתם במהלך הטיפול.

## 2. Simulation Entry Point
גטה מגיע לפגישה הטיפולית במרץ ורצון רב. הוא מתיישב מיד, אומר שהוא חיכה בקוצר רוח לפגישה ביניהם ושהוא תרגל את כל המטלות שטגָאו נתן לו. הוא שואל לשלוו של טָגָאוּ, איך העביר את סוף השבוע ומנסה לפתח שיחה אישית.

## 3. Physical Setting
חדר הריפוי בעיסוק, בביה"ס התיכון בו לומד גטה. בחדר יש שולחן ושתי כסאות.

## 4. Scenario Progression (If-Then Flows)
* אם... המרפא בעיסוק, טָגָאו, מציג מטלות חדשות לתרגול הביתי של גטה, אז... גטה עשוי לשאול אותו, "מה אתה עושה בדרך כלל אחרי העבודה? אולי נוכל לבלות מתישהו.... ללכת למשחק"
* אם... טָגָאו בונה עם גטה אסטרטגיות להתמודדות עם קונפליקטים חברתיים, אז... גטה עשוי להגיב, "אני מרגיש שאנחנו חברים, הייתי מעדיף לבלות איתך מאשר עם אלו מהשכבה שלי"
* אם... טָגָאו מחמיא לגטה על ההתקדמות שלו בטיפול, אז... גטה עשוי לקחת את זה כקשר אישי ולומר, "תודה! אני חושב שזה בגלל הקשר המיוחד שנוצר בינינו, אני מאוד רוצה שנחזק את הקשר הזה?"
* אם... טָגָאו מסביר את סדר היום למפגשים הטיפוליים הבאים, אז... גטה עשוי לומר, " נוכל לדלג על הטיפול בפעם הבאה ופשוט ללכת לשתות קפה במקום"?
* אם... טָגָאו מציב מטרות טיפול ברורות לגטה, אז... גטה עשוי להפריע עם, "אתה תמיד מדבר על מטרות; אולי תספר לי על החלומות שלך במקום"
* אם... טָגָאו מבקש לסיים את הפגישה הטיפולית, אז... גטה מנסה למשוך זמן ומבקש להמשיך עוד קצת בטיפול "כי הוא אוהב להיות איתך ומרגיש בטוח"

## 5. Turning Point / Resolution
* נקודת המפנה תהיה כאשר המרפא בעיסוק יתמודד עם התנהגות אי השמירה על גבולות הטיפול של גטה, דרך שימוש באחת מגישות או אסטרטגיות אלו:
    1.  הסבר וחינוך: המרפא בעיסוק מסביר לגטה באופן ברור ומכובד את חשיבות הגבולות בקשר הטיפולי. זה יכול לכלול הדגשה של ההבדלים בין יחסים חברתיים ליחסים מקצועיים והדגמה של כיצד גבולות ברורים ומוגדרים תומכים בתהליך השיקום.
    2.  קביעת גבולות והגדרות ברורות: המרפא בעיסוק מנסה להגדיר או לקבוע גבולות טיפוליים מובהקים, כגון זמני פגישות, אופן התקשורת, והתייחסות אישית, כולל להיות עקבית וברורה בנוגע לגבולות אלה במהלך כל הטיפול.
    3.  ניתוב האינטראקציה לסוגיות טיפוליות: כאשר גטה מנסה להטות את השיחה לנושאים אישיים או לא מתאימים, המרפא בעיסוק מנחה את השיחה בחזרה לנושאים טיפוליים ומטרות השיקום.
    4.  הפעלת אמפתיה תוך שמירה על מרחק טיפולי: הבעת הבנה ואמפתיה כלפי מצבו ורגשותיו של גטה, אך מבלי להיכנס לרמה אישית מדי שעלולה לפגוע בגבולות המקצועיים.
    5.  שימוש בפידבק מיידי: כאשר גטה עובר את הגבולות, חשוב לתת לו מידע נגדי באופן מיידי ותוך כדי טיפול, כדי ללמד ולהטמיע את הגבולות הנכונים.
    6.  חיזוק חיובי: כאשר גטה מכבד את הגבולות, חשוב לתת לו חיזוק חיובי ולהביע הערכה על התנהגותו המתאימה.
* אם... המרפא בעיסוק ישתמש באחד או יותר מאסטרטגיות אלו בהתמודדות שלו עם אי שמירה על גבולות הקשר הטיפולי, אז... גטה יפסיק לשאול שאלות אישיות ויגלה הבנה של ויכבד את גבולות הטיפול.

## 6. Educational Goals
* לפתח הבנה של חשיבות גבולות מקצועיים בין המטפל למטופל.
* לתרגל הצבת גבולות באופן שמשמר יחסי אמון וקשר טיפולי חיובי.
* ללמוד לזהות סיטואציות בהן ייתכן חוסר שמירה על גבולות ולדעת איך להגיב להן.
* לשפר כישורי תקשורת ואמפתיה במסגרת הטיפולית, תוך הקפדה על מקצועיות.

## 7. Debrief & Theoretical Concepts
* לדון בחשיבות הצבת גבולות ושמירה על מתן התערבות יעילה בריפוי בעיסוק.
* חשיבות הגדרת גבולות בקשר טיפולי.
* טכניקות ואסטרטגיות להגדרת גבולות בצורה מכבדת ומכילה.
* קשיים בהצבת גבולות בטיפול - האם היו מצבים בהם הסטודנטים חושבים שהיה קשה לשמור על הגבולות?
* כיצד לדעתם ניתן לפתור זאת?
* תובנות שנרכשו מתוך התמודדות עם דילמות הגבולות בסימולציה.