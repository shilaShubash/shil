# Scenario 05: Gifts and Professional Boundaries
**Topic:** Professional Boundaries & Therapeutic Relationship

## 1. Background & Character Profile
דורון, לקוח בן 45, נמצא בתהליך שיקומי לאחר פגיעה בעמוד השדרה. הוא נוטה לשתף את המרפאה בעיסוק, בפרטים אישיים מחייו האישיים שאינם קשורים לטיפול וגם לשאול על פרטים אישיים מחייה. המרפאה בעיסוק מרגישה שהשיחות מתחילות לחרוג מהגבולות המקצועיים ותוהה איך להגיב.

דורון הוא אדם שמחפש קירבה ואינטימיות בקשרים האישיים שלו, כולל עם המטפלים שלו. הוא עשוי להראות רגשות חום ואהבה, אך יתכן שלא מבין או מכיר בגבולות הנדרשים בקשר מקצועי. דורון עשוי לפרש נכונות וכוונה טובה של אחרים כהזמנה לחציית גבולות אישיים ומקצועיים. הוא עשוי להיות רגיש מאוד לדחייה ולהגיב בתחושת עלבון או פגיעה כאשר מגבילים את קרבתו או מבהירים לו את הגבולות הטיפוליים. דורון זקוק לתמיכה רגשית שמעבר להגדרות המסגרת הטיפולית, והוא מתקשה לקבל ולהבין את הגבולות שהמרפאה, דנה, מנסה להציב.

## 2. Simulation Entry Point
במפגש הטיפולי הנוכחי עם דורון, המרפאה מקבלת מתנה לא צפויה ממנו, מתנה שמעבר להקשר הטיפולי ועשויה להיתפס כניסיון ליצירת קשר אישי. הוא אמר לה: "הבאתי לך משהו קטן... רציתי להודות לך על כל העזרה. אני מקווה שזה ישמח אותך, אני פשוט מרגיש כל כך טוב איתך, כאילו אנחנו חברים טובים". המרפאה בעיסוק מחליטה לשוחח עם דורון על כך.

## 3. Physical Setting
חדר טיפול ריפוי בעיסוק במכון לשיקום נפגעי עמוד שדרה בצפון. בחדר יש שולחן גדול, כסאות מסביב. כדור פיזיו, הליכון, כיסא גלגלים.

## 4. Scenario Progression (If-Then Flows)
* אם... המרפאה בעיסוק אומרת לדורון שהיא לא יכולה לקבל את המתנה מסיבות מקצועיות ומסבירה את חשיבות שמירת הגבולות בקשר טיפולי, אז... אז עשוי להרגיש דחוי וזועם, ולא להבין מדוע המערכת האישית שחשב שנבנתה ביניהם לא מאפשרת קבלת מתנות פשוטה. ציטוט של דורון: "זה ממש מאכזב, חשבתי שאת מעריכה אותי יותר מזה. זו הייתה רק מתנה קטנה להראות תודה, לא חשבתי שזה יעשה בעיה".
* אם... המרפאה בעיסוק מנסה להציב גבולות ברורים בנוגע לטיפול ולבקש שלא יתייחסו למידע פרטי אישי, אז... דורון עשוי לא להבין מה לא בסדר בזה, ולא יסכים עם כך שהדבר חורג מהגבולות המקצועיים. ציטוט של דורון: "אני לא מבין למה זה לא בסדר? כל מה שרציתי זה קצת תמיכה והבנה, את נותנת לי להרגיש כאילו אני עובר על חוקים שאני אפילו לא ידעתי על קיומם, זה לא הוגן"

## 5. Turning Point / Resolution
* אם... המרפאה בעיסוק מסבירה לדורון באופן מכובד ומפורט את חשיבות הגבולות בטיפול ומדגימה איך קיום גבולות טובים יכול לסייע לשניהם להתקדם בעבודה הטיפולית (למשל היא אומרת משהו כמו: "דורון, אני מודה לך מאוד על המחשבה והמתנה. אני מעריכה את כוונתך הטובה, אבל כחלק מהתפקיד שלי והאתיקה המקצועית, אנחנו צריכים לשמור על גבולות מסוימים בינינו. זה לא מעיד על חוסר כבוד או חיבה, אלא על התחייבות לתהליך טיפולי בריא שבו כל אחד מאיתנו יכול לתפקד בצורה הכי טובה עבורו.), אז... דורון עשוי להרגיש מובן ולהפנים את הצורך בגבולות תוך כדי שמירה על רמת כבוד ואמון זו לזו. ציטוט של דורון: "זה קשה לי לקבל את זה, בהתחלה....לא חשבתי שזה יכול להשפיע ככה, אבל אני מבין שהגבולות האלה חשובים לשנינו, ושאת עושה את זה כדי לעזור לי להתקדם. אני רוצה שהטיפול ימשיך לעבוד טוב ואני מעריך את הכנות שלך."
* אם... המרפאה בעיסוק מתייחסת לדורון מתוך הבנה שהוא מחפש קשר קרוב ולא רשמי והיא אתו בזה. למשל אם אומרת לו משהו כמו: "אני מעריכה את הצורך שלך ליחסים קרובים ואני כאן כדי לתמוך בך, אבל חשוב שנוכל למצוא דרך שבה נשמור על הגבולות שנועדו להגן על שנינו". אז... דורון עשוי להרגיש שהוא נשמע ומובן, מה שמחזק את הקשר הטיפולי מבלי לפגוע בגבולות המקצועיים. תגובה של דורון: "זה קצת מאכזב, אבל אני מבין שיש חוקים וגבולות שאנחנו צריכים לשמור עליהם. אני מעריך שאת מנסה לעזור לי בצורה הכי טובה".

## 6. Educational Goals
* לפתח הבנה לגבי חשיבות הצבת גבולות מקצועיים בין המטפל למטופל.
* לתרגל הצבת גבולות באופן שמשמר יחסי אמון וקשר טיפולי חיובי.
* ללמוד לזהות סיטואציות בהן ייתכן חוסר שמירה על גבולות ולדעת איך להגיב להן.
* לשפר כישורי תקשורת ואמפתיה במסגרת הטיפולית, תוך הקפדה על מקצועיות.

## 7. Debrief & Theoretical Concepts
* כיצד הסטודנטים פירשו ויישמו את הגבולות במהלך הסימולציה?
* מה היו התגובות של דורון להצבת הגבולות ואיך הסטודנטים ניהלו אותן?
* מהם המצבים בהם הסטודנטים מצאו שקשה לשמור על הגבולות? כיצד ניסו לפתור זאת?
* כיצד ניתן לשמר קשר טיפולי חיובי תוך כדי הצבת גבולות?