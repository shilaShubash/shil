# Scenario 11: Interprofessional Conflict in Psych Ward
**Topic:** Multidisciplinary Teamwork & Professional Advocacy

## 1. Background & Character Profile
המרפאה בעיסוק עובדת במחלקה פסיכיאטרית סגורה מעורבת (גברים ונשים) בבית חולים פסיכיאטרי. במחלקה יש חדר ריפוי בעיסוק אותו המרפאה בעיסוק מפעילה יחד עם מדריכת תעסוקה. חדר הריפוי בעיסוק פתוח בשעות הבוקר לכלל מטופלי המחלקה. המטופלים נכנסים ויוצאים מחדר הריפוי בעיסוק לפי בחירתם וכן עוסקים בו בפעילויות שונות לפי בחירתם או הצעת צוות הריפוי בעיסוק (המרפאה בעיסוק והמדריכה). בחדר שולחנות פעילות עם מגוון אמצעים כגון משחקי קופסא, מגזינים, פאזלים, דפי עבודה וצביעה, עבודות אמנות מסוגים שונים ועוד. לצד הפעילות הפתוחה לכלל המטופלים, בחדר הריפוי בעיסוק המרפאה בעיסוק מקיימת התערבויות פרטניות וקבוצתיות, וכן הערכות ואבחונים, למטופלים במחלקה בהתאם להחלטתה המקצועית או לאור בקשה של אנשי הצוות. המרפאה בעיסוק מלווה פרטנית או קבוצתית כ-10 מטופלים מתוך 40 המטופלים המאושפזים. את יתר המטופלים היא מכירה דרך השתתפותם בפעילויות הפתוחות לכלל המטופלים בחדר הריפוי בעיסוק.

המרפאה בעיסוק גילתה כי נערכה שיחת צוות רב מקצועי (פסיכיאטר, אחות אחראית, עובדת סוציאלית, פסיכולוג), ללא ידיעתה, על מטופל שעבר אצלה תהליך הערכה קוגניטיבית וכן לקח חלק בקבוצה טיפולית שהיא מעבירה. מטרת השיחה הייתה הערכת מצבו של המטופל לקראת שחרור ונכחו בה אנשי הצוות המטפלים בו. היא לא הוזמנה לשיחה כחלק מאנשי הטיפול המטפלים בו.

יוליה, האחות האחראית היא בעלת אישיות מקצועית ומנוסה, שמעריכה את העבודה הרב-מקצועית אך עשויה להיות פחות מודעת לתרומת המקצועות השונים בצוות, במקרה זה, ריפוי בעיסוק. היא מאוד מסורתית בגישותיה, עם נטייה להעדיף טיפולים קונבנציונליים יותר או להתמקד בגישות שהיא מכירה טוב יותר. היא מאוד מחויבת לשלום המטופלים ולסדר היומיומי במחלקה, מה שלעיתים עשוי לגרום לה לפעול תחת לחצים ולקבוע פגישות או החלטות ללא הכללת כל חברי הצוות הרלוונטיים. היא יכולה לפעול מתוך שאיפה לשפר את הטיפול במטופלים אך לא תמיד תהיה מודעת להשפעה של פעולותיה על חברי הצוות האחרים ועל תהליך הטיפול המקיף. בנוסף, היא עשויה להרגיש לחץ מהצורך להציג תוצאות טובות ולכן ייתכן שתקבל החלטות מהירות ללא מספיק דיון רב-מקצועי, מה שיוביל למתחים ולחוסר הבנות בתוך הצוות.

## 2. Simulation Entry Point
המרפאה בעיסוק פנתה ליוליה האחות האחראית במחלקה לברר מדוע לא זומנה להשתתף בשיחה הרב מקצועית. הסימולציה מתרחשת במשרד האחות האחראית, אשר יושבת מאחורי שולחן משרדה ואנה יושבת מולה.

## 3. Physical Setting
משרד האחות האחראית. במשרד יש שולחן משרדי ושני כסאות, אחד מול השני.

## 4. Scenario Progression (If-Then Flows)
* אם וכשהמרפאה בעיסוק שואלת למה לא הוזמנה לשיחה הרב מקצועית, אז... האחות האחראית תביע הפתעה מהשאלה. היא תציין שהיא הזמינה את הצוות הרלוונטי לדיון ולא כל אנשי הצוות שעובדים עם המטופל.
* אם... המרפאה בעיסוק, מביעה את דאגתה מאי-מעורבות בתהליך קבלת ההחלטות לגבי מטופלת שעמה היא עבדה, אז... האחות הראשית תגיב בביטול, מתוך אי הבנה של תפקיד הריפוי בעיסוק בתהליך השיקום של המטופל. היא עשויה לומר משהו כמו, "חשבנו שהתייחסנו לכל מה שנדרש לדיון עם הרופאים והעובדים הסוציאליים. הפעילות שלך עם המטופלים היא יותר פנאי מאשר חיונית לדיון הזה." ציטוט רלוונטי מאת האחות הראשית: "למה את מרגישה צורך להיכלל בכל פגישה רפואית? האם לא מספיק שתהיי אחראית על פעילויות היצירה החשובות מאוד שאת עושה ולהעסיק את המטופלים?"
* אם... המרפאה בעיסוק תציין את חשיבות הריפוי בעיסוק ומרכזיותו במקרה הזה, אך עושה זאת מבלי להכיר בחשיבות הצוותים האחרים, כולל לחצים ואתגרים העומדים בפני הצוות הסיעודי, אז... האחות הראשית עשויה לחוש שמתעלמים מהמאמצים והאתגרים של הצוות שלה ומעריכים אותם פחות. היא עשויה להגיב בהתגוננות, להדגיש את תרומות הצוות הסיעודי ולהטיל ספק במעשיות וברלוונטיות של הריפוי בעיסוק במקרה הספציפי. ציטוט מהאחות הראשית: "אני מעריכה את ההשקעה שלך (למרפאה בעיסוק) אבל נראה שאת לא מבינה את מה שעושה הצוות הסיעודי ועומס העבודה שאנו נמצאים בו מדי יום. במקרה הזה, היה צורך להזמין את הצוות הכי רלוונטי, וזה מה שעשיתי. נראה שאתה לא רואה כאן את התמונה המלאה".
* אם... המרפאה בעיסוק תדגיש שוב שהיא עושה עבודה טיפולית עם המטופל וכי חשוב שהיא תהיה בפגישה, אז... האחות הראשית תדגיש שהמשתתפים נבחרו בהתאם לנושא הדיון, ולכן אין מקום להשתתפות המרפאה בעיסוק. הפגישה הייתה רק עבור "הצוות הרפואי". ציטוט רלוונטי של האחות הראשית: "אני לא מבינה למה את לוקחת את זה אישית, בשיחה דיברנו רק על נושאים רפואיים. בדרך כלל אנחנו לא מערבים ריפוי בעיסוק בשלבי התכנון המוקדמים האלה".

## 5. Turning Point / Resolution
* אם... המרפאה בעיסוק מסבירה לאחות האחראית את התפקידים הייחודיים והמגוונים של ריפוי בעיסוק בטיפול במטופלים, ומדגישה כיצד התרומה המקצועית שלה יכולה להשפיע על התהליך הטיפולי והשחרור של המטופלים, אז... האחות האחראית מגיבה בהבנה ובכבוד, מודה למרפאה בעיסוק על ההסבר ומבטיחה להזמין אותה לכל דיוני הצוות העתידיים הקשורים למטופלים שאנה מטפלת בהם. הצעה לציטוט של האחות האחראית: " אני מודה לך (למרפאה בעיסוק) על ההסבר המקיף. אני מבינה עכשיו את חשיבות התרומה שלך ואני מתחייבת לשלב אותך בכל הדיונים הרלוונטיים."
* אם... המרפאה בעיסוק מציגה לאחות האחראית דוגמאות מהתרומה המוכחת של ריפוי בעיסוק לתהליכי שיקום ולאיכות חייהם של המטופלים, תוך הדגשה על מקרים ספציפיים מהמחלקה, אז... האחות האחראית מבינה את החשיבות של המקצוע והתרומה שלו לצוות הרב-מקצועי ולמטופלים. היא מתחייבת לשלב את המרפאה בעיסוק יותר בתכנון הטיפולי ובדיונים הצוותים ומבטיחה לשפר את התקשורת עם המרפאה בעיסוק בעתיד. ציטוט של האחות האחראית: "הבנתי מהדברים שלך את הערך העצום של ריפוי בעיסוק למטופלים שלנו. אני מבטיחה לקחת זאת בחשבון בעתיד ולהזמין אותך לכל דיונים רלוונטיים. תודה על ההבהרה".

## 6. Educational Goals
* הבנת אתגרים וקונפליקטים שעשויים להתעורר בעבודה בצוות רב מקצועי בתחום בריאות הנפש.
* פיתוח מיומנויות לניהול דיונים והתמודדות עם אי הבנה בצוות הרב מקצועי.
* הבנת חשיבות שיתוף הפעולה ותקשורת יעילה בין חברי הצוות השונים.
* זיהוי והבנת תפקידו וחשיבותו של מקצוע הריפוי בעיסוק בסביבה רב מקצועית.
* פיתוח מיומנויות להצגת עמדות מקצועיות והגנה עליהן בפורום רב מקצועי.

## 7. Debrief & Theoretical Concepts
* חשיבות קידום תקשורת, הבנה ושיתופי פעולה בין אנשי מקצוע שונים בצוות הרב מקצועי.
* אסטרטגיות שעוזרות למרפאים בעיסוק להתמודד עם מצבים שבהם יש חוסר הבנה או הערכה למקצוע?
* כיצד ניתן להביא לשינוי בתפיסה ובהתנהלות של אנשי הצוות האחרים כלפי ריפוי בעיסוק?
* דרכים יצירתיות להצגת ערך ותרומת הריפוי בעיסוק במיוחד בתחום בריאות הנפש, בצורה שיקבל הכרה ותמיכה מאנשי הצוות האחרים?